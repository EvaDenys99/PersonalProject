## Personal Passion Project

Opdracht omschrijving - personal passion project
Binnen je expert development module krijg je de kans om een technologie tot in de diepte uit te spitten in de vorm van een personal passion project. Je krijgt de ruimte om te experimenteren, exploreren en nieuwe uitdagingen aan te gaan.

De expertmodule biedt de kans om je echt te verdiepen. Je krijgt de ruimte om af te stappen van de reguliere invulling van de schoolopdrachten. Hierbij zet je uiteraard de opgedane kennis doorheen jouw 2 jaar Devine in. Devine is echter ook ‘levenslang leren’. In deze module toon je dat je de kennis kan uitbreiden door zelfstandig onderzoek en/of exploratie, los van de reeds aangeleerde leerstof. Kortom, daag jezelf uit als developer.

Belangrijk is persoonlijk experiment en onderzoek. Je zal dus geen productie draaien voor een commerciele partner.

## Als expert...

Maak je je eigen planning op met milestones, deliverables, verwachte eindresultaten. Je bent in controle van je eigen planning, je stuurt dit tijdig bij en communiceert hierover.
Je toetst je werkproces regelmatig af met jouw coach. Je kiest en verantwoord de geschikte toepassing en uitwerking binnen je expertise development.
Documenteer je werkproces gedetailleerd. Je reflecteert op gemaakte keuzes en alternatieven. Je toont een actieve deelname aan in het domein van jouw expertise.
Je toont aan in het eindresultaat dat je exploreerde buiten de opgedane kennis en skills uit het curriculum. Je bent in staat om zelfstandig nieuwe kennis en skills aan te leren.
Je experimenteert binnen de gekozen expertise. Je hebt geen schrik om fouten te maken en leert hieruit. Je daagt jezelf telkens opnieuw uit.

## Blog

Leren doe je niet alleen, maar in een community. Je zet een blog op waarin je jouw evolutie bijhoudt.

Deze blog documenteert je werkproces:

welke resources heb je geraadpleegd
welke technologien heb je onderzocht? Benchmarks?
welke moeilijkheden kwam je tegen? Waar zit je op vast?
wat is je plan van aanpak in een volgende stap? Wat wil je eventueel anders aanpakken, onderzoeken, ...?
Je dient je blog url in vóór 4 november via de LEHO assignment

## Github

In dezelfde geest als je blog, deel je je project publiek via Github. Dit doe je reeds vanaf de aanvang van het project, zodat ook hier je werkproces te volgen is.

Je dient je Github url in vóór 4 november via de LEHO assignment

## Coach

Een docent neemt binnen deze module de rol van ‘coach’ op zich. Je bespreekt regelmatig je werkproces met je coach.
Je stemt je werkproces af met je coach. Hier kan de blog een handig hulpmiddel zijn. De week voor de finale presentatie stel je een testpresentatie voor bij jouw coach.

## Onderzoeksvraag & planning

Je omschrijft je onderzoeksvraag in de README.md van je Github repository. Je voorziet volgende onderdelen:

## De Klant:

wie heb je gekozen als eindklant. Dit kan een externe partner zijn (bvb een goed doel Warmste week, medialab J.E.F. (Links to an external site.), jezelf, ...).

## Core Project Statement:

omschrijf bondig het uitgangspunt en onderzoeksvraag van je project (max 1000 karakters).
Deliverables: opsomming van de deliverables
Url naar je blog
Deze onderzoeksvraag schrijf je uit vóór de pitchpresentaties.

Je werkt een concrete werkplanning uit, en gebruikt hiervoor de beschikbare tools in Github. Uiteraard voer je je project uit in de spirit van het Agile manifesto.

## Pitch moment

In de week van 4/11 - 9/11 (zie rooster) wordt een pitch moment voorzien voor alle experts. Hierbij pitch je jouw persoonlijk onderzoeksproject. Je bent eveneens aanwezig bij alle andere expert pitches.

Je maakt na de pitch een zelfevaluatie op van jouw pitch adhv van de gegeven templatePreview the document en dit bespreekt dit later met je coach.

Je dient je zelf-evaluatie in vóór 11 november via de LEHO assignment
Je dient je presentatie in vóór 11 november via de LEHO assignment

## Externe Jury- eindpresentatie

In de week van 16/12- 22/12 (zie rooster) zal je finale project beoordeeld worden door een externe jury. Je toont tijdens jouw eindpresentatie het resultaat van de voorbije weken werk en het eindresultaat.

Je dient ook een showcase video in vóór de presentatie

## Evaluatie

Je toont aan de hand van jouw onderzoek, werkproces, communicatie en resultaat aan dat je de competenties voor deze module onder de knie hebt.
